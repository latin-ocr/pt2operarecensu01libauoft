436 LIBANII ORATIO XI

Praeter Planudem paucos locos citavit Thomas Magister.

Primum oratio edita est a Morello (= Mor) t. Π p. 332—
388 c codice bibliothecae Vaticana& ut ipse in praefatione
testatur, qui Vaticanus gr. 939 fuisse videtur 1), tam mendose,
ut in omnibus eius lectionibus afferendis operam meam
lectorumque perdere noluerim. Quorum Vitiorum postquam
magnam partem suopte ex ingenio Reiskius (= Re) Animadv.
V 205—225 sanavit, ope codicum Augustani (Mona-
censis 483) et Monacensium 113 et 101 fundamenta
novae recensionis iecit, quae etiam magis Morellianam
superasset, si Reiskia editionem ipsam(t. I p. 275—365)
maiore cum diligentia et religione curasset. Nunc haud
pauca in illa melius quam in hac leguntur. Nonnulla
correxerunt Iacobsius ²), Sintenis‚ Cobetus‚ Gasda3) adiutus
ille quidem nova codicis Augustani collatione. Praeter
hos qui singulos locos tentaverunt, eorum nomina suis
locis proferentur.

 

1) Gt. supra p. 68.
2) Cf. supra p. 76 sq.
3) Kritische Beitraege zu Libanios H p. 2—5.

